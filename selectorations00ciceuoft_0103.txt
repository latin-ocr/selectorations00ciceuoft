onmo Pno REGE nmorARo. 83

ascendit3 sed tamen ¹¹quidquid a bellis populi Romani vacabat,
cum hominibus nostris consuetudines, amicitias, res rationesque
jungebat, ut non solum tetrarches nobilis, sed etiam optimus pa—
terfamilias, et diligentissimus agricola et pecuarius haberetur.
¹² Qui igitur adolescens, nondum tanta gloria przeditus, nihil un-
quam nisi severissime et gravissime fecerit, is ea existimatione,
eaque {etate saltavit?

X. 28. Imitari, Castor, potius avi tui mores disciplinamque
debebas, quam optimo et clarissimo viro fugitivi ore, maledicere.
¹Quod si saltatorem avum habuisses, neque eum virum, unde
pudoris pudicitiaeque exempla peterentur, tamen hoc maledictum
minime ²in illam aetatem conveniret. ³Quibus ille studiis ab
ineunte aetate se imbuerat, non saltandi, sed bene ut armis,
optime ut equis uteretur, ea tamen illum cuncta jam exacta
{etate defecerant. Itaque Deiotarum quum plures in equum sus-
tulissent, ⁴quod haerere in eo senex posset, admirari solebamus
⁵Hic vero adolescens, qui meus in Cilicia miles, in Graecia com-
milito fuit, quum in illo notro exercitu equitaret cum suis
delectis equitibus, quos una cum eo ad Pompeium pater miserat,
quos concursus facere solebat! quam se jactare! quam ostentare!
quam nemini in illa causa studio et cupiditate concedere!
29. Quum ver0, ‘'exercitu amisso, ego, qui pacis semper auctor,
post Pharsalicum proelium suasor fui armorum non deponen-
dorum, sed abjiciendorum3 hunc ad meam auctoritatem non
potui adducere, ⁷quod et ipse ardebat studio ipsius belli, et patn'
satisfaciendum esse arbitrabatur. ³Felix ista domus, quae non
impunitatem solum adepta sit, sed accusandi etiam licentiam,
calamitosus Deiotarus, qui ab eo, qui in iisdem castris fuerit, non
modo apud te, sed etiam a suis accusetur. Vos vestra secunda
fortuna, Castor, non potestis sine propinquorum calamitate esse
contenti?

XI. 30. ²Sint sanc inimicitiae, quae esse non debebant: rex
enim Deiotarus vestram familiam, abjectam et obscuram, e tene-
bris in lucem evocavit. ²Quis tuum patrem antea, qui esset,
quam cujus gener esset, audivit? Sed quamvis ingrate et impie

